\section{Taustaa}
\label{sec:taustaa}
\hyperlink{index}{Takaisin sisällysluetteloon}

\subsection{HTML5}
HTML5 on uusin versio HyperText Markup Language-kielestä. Yksi HTML5:n tuomia uudistuksia on erinäisten media-formaattien sisäistäminen itse spesifikaatioon erinäisten rajapintojen kautta\cite{html5diff}. Näin ollen sisällöntuottajien ja käyttäjien ei tarvitse huolehtia kolmansien osapuolten liitännäisistä kuten Flash. Tällöin sisällöntuottaja voi olla varma siitä että kaikke ne joilla on spesifikaatiota noudattava selain pääsevät käsiksi hänen tuottamaan sisältöön. Täten alustojen erilaisuuksien ei pitäisi ainakaan teoriassa vaikuttaa sovellukseen, jolloin sisällöntuottaja voi keskittyä luomaan sisältöä ainoastaan yhdelle alustalle.

\subsection{Intensiivinen grafiikka}
Intensiivisellä grafiikalla tarkoitetaan tässä yhteydessä grafiikkaa jonka piirtäminen vaatii huomattavan määrän laskentatehoa. Esimerkiksi yksittäisen digitaalisen valokuvan piirtäminen ruudulle ei ole intensiivistä grafiikkaa. Fysikaalisen ilmiön (kuten veden) simuloiminen ja piirtäminen ruudulle taas on hyvin intensiivistä ja voi veden liikkeistä riippuen vaatia suuria määriä laskentatehoa.

\subsubsection{Peligrafiikka}
Pelialalla intensiivinen grafiikka yhdistyy useimmiten fysiikan simulointiin, kolmiuloitteisiin ympäristöihin ja monimutkaisiin esineisiin pelimaailmassa. Vaikka tällaisia asioita voidaan periaatteessa simuloida tietokoneen pääsuorittimella, teho jää nopeasti riittämättömäksi: liian intensiivinen grafiikka hidastaisi konetta sen verran että käyttökokemus kärsii. Graafisesti monimutkaisten pelien laskenta on näin ollen siirrettävä yleispätevästä suorittimesta graafiseen laskentaan erikoistuneeseen yksikköön: näytönohjaajaan. 

\subsubsection{OpenGL}
OpenGL on alusta- ja kieliriippumaton ohjelmointirajapinta tietokoneiden näytönohjaimille\cite{opengl4}. Ohjelmoija voi käyttää OpenGL kirjastoa tehdäkseen kutsuja näytönohjaimelle, ilman että hänen tarvitsee käyttää näytönohjaimen omaa, matalan tason käskykantaa. Vastaava teknologia on DirectX\cite{directx}, Microsoftin ylläpitämä lisensioitava rajapinta-kirjasto.

\subsubsection{OpenGL ES}
OpenGL ES (Embedded Systems) on OpenGL-kirjaston versio joka on tarkoitettu käytettäväksi sulautetuissa järjestelmissä, kuten pelikonsoleissa, puhelimissa ja tabletti-tietokoneissa\cite{opengles}. 

\subsubsection{WebGL}
WebGL on JavaScript-rajapinta HTML5:n canvas-elementtiä varten. WebGL perustuu pitkälti OpenGL ES:ään (OpenGL Embedded Systems)\cite{webgl_specification}. Rajapinta sallii näytönohjaimen käskyttämisen JavaScript-koodista. Näin ollen JavaScript-ohjelmoija voi piirtää <canvas>-elementille kuvia WebGL:llä samalla tavoin kuin natiivisovellus tekisi esimerkiksi C++:aa ja OpenGL:ää käyttäen.

\subsection{Pelinkehittäjän tarpeet}
Erityisesti nopeita reaktioita vaativien pelien pelattavuus kärsii huomattavasti liian pienillä ruudun päivitysnopeuksilla: ero pelaajan pelaamiskyvyssä korkeiden ja matalien piirtotaajuuksien välillä on huomattava\cite{claypool_fps}. Näin ollen pelin sunnittelijan kannattaa rajata pelinsä sisältö sellaiseksi että se pystytään esittämään tarvittavan sujuvassa muodossa. Tällöin joidenkin pelityyppien näyttävyys saattaa rajautua huomattavasti jos ne ovat ollenkaan toteutettavissa. Jos WebGL on toimiva työkalu, se lisäisi pelinkehittäjien ilmaisuvoimaa. Paljon laskentatehoa vaativat pelityypit ovat tähän mennessä olleet pakostakin natiivisovelluksia: jos WebGL toimii hyvin, se mahdollistaisi helpomman ja halvemman kehitystyön tällaisille peleille.